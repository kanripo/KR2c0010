# -*- mode: mandoku-view; -*-
#+TITLE: 聖祖仁皇帝親征平定朔漠方略
#+DATE: 2015-08-24 22:26:42.651788
#+PROPERTY: ID KR2c0010
#+PROPERTY: BASEEDITION WYG    
#+PROPERTY: JUAN 卷一
<pb:KR2c0010_WYG_001-1a>¶
　欽定四庫全書¶
聖祖仁皇帝親征平定朔漠方畧卷一¶
　　　　欽惟¶
　皇上綂御萬邦為中外生民主文徳誕敷武功丕顯仁¶
　　　　育義正乆道化成聲教訖乎遐荒太和洽於宇¶
　　　　宙比自削平三逆十數年來定臺灣海外之區¶
　　　　郡邑其地翦西北塞察哈爾部落平羅刹來俄¶
　　　　羅斯之貢收服七旗喀爾喀數十萬衆而臣屬¶
<pb:KR2c0010_WYG_001-1b>¶
　　　　之東西朔南車書四逹薄海内外無一不臣之¶
　　　　民不服之國矣獨厄魯特噶爾丹窮竒醜類梗¶
　　　　化陸梁恃其險逺荒忽習於戰鬭積二十餘年¶
　　　　之狡寇侵囓迤西諸國城堡殆盡其地斥磧緜¶
　　　　邈不水不毛絶漠窮沙非可以疆里計也其人¶
　　　　兇鷙桀驁無禮無義滅理亂倫非可以恩信孚¶
　　　　也飽颺饑嘯遷徙不常蠶食隣封饕餮無厭爰¶
　　　　與我屬部之喀爾喀搆難侵掠其牲畜人民土¶
<pb:KR2c0010_WYG_001-2a>¶
　　　地擾害邊氓志驕氣溢我¶
皇上仁同天地不忍加兵¶
　勅諭屢頒俾其輯睦廼怙終不悛讐殺無已且闌入¶
　　　内地重我藩服之不寧於是遣將出師于烏闌¶
　　　布通大張¶
　天討是時噶爾丹脫能悔禍歸誠¶
皇上猶許以進貢市易資生如常乃賊計不出此大創¶
　　　之後猶收其餘黨侵我邉陲窺我斥堠¶
<pb:KR2c0010_WYG_001-2b>¶
聖心惻然軫念塞外生靈謂此宼一日不除疆宇一日¶
　　　不靖中原之轉輸供億未有巳時三十五年春¶
皇上决策親征統貔貅百萬之師逺度瀚海疾馳深入¶
　　　直抵拖諾之境白旄黄鉞霆擊颷飛逆寇震懾¶
天威抱頭宵遁奔命於巴顔烏喇而西路諸將領先已¶
　　　仰藉¶
　指授遏賊歸途奮擊於昭木多大敗之獲其駝馬牛¶
　　　羊甲仗糗糧輜重之物無算逆賊脫身挺險暫¶
<pb:KR2c0010_WYG_001-3a>¶
　　　緩須臾而我¶
皇上一怒安民計必滅此而後朝食是年冬¶
　駕復幸塞外濟河至鄂爾多斯籌畫邉機訓練兵士¶
　　　賊遣其渠帥丹濟拉率衆襲我餘糧為官軍覺¶
　　　擊走之困敗無所得食逆屬之頭目寨桑人等¶
　　　相率來歸悉厚加恩養授以官爵於是羽黨離¶
　　　心脅從悔罪賊益窘廹就斃遣其格罍古英賫¶
　　　奏揺尾乞降為緩兵逃死計而我¶
<pb:KR2c0010_WYG_001-3b>¶
皇上明燭幾先逆知此賊之譎詐不信仍令大軍駐牧¶
　　　邉境以俟春和捲甲長驅搗其巢穴務使根株¶
　　　盡絶毋令萌蘖復生三十六年二月¶
　駕發京師由雲中抵寧夏分命諸路大將棊布星羅¶
　　　調集蕃兵運籌饋餉指示撲𠞰搜捕之宜營壘¶
　　　部伍坐作進退之法戈鋋耀日旌旗蔽天¶
萬乘臨戎風雲變色於四月朔庚戌進次於狼居胥山¶
　　　時哈宻遵¶
<pb:KR2c0010_WYG_001-4a>¶
　　諭㫖生擒逆子塞卜騰巴爾珠兒俘送¶
　　行在由是丹濟拉及阿拉卜灘丹津温卜等為賊素¶
　　　　所親信㒺不瓦觧四竄逆賊危巢既覆托足無¶
　　　　門兇黨盡除乞援無路自知罪惡貫盈難延晷¶
　　　　刻之生遂自仰藥絶吭而死厄魯特種類悉皆¶
　　　　歸順無復遺孽從此朔漠永清邉方大定爰振¶
　　　　旅還京凱旋飲至¶
　　命所司詳察典禮擇日祭告¶
<pb:KR2c0010_WYG_001-4b>¶
天地¶
宗廟¶
社稷¶
　　頒詔肆赦慶典舉行濊澤滂流神人胥悅諸王貝勒¶
　　　　大臣暨外藩蒙古王等咸謂功徳隆盛曠古所¶
　　　　無長治乆安與天無極請上¶
　　尊號以慰羣心¶
　上謙讓弗居於是在廷大小臣工士庶人等咸披悃陳¶
<pb:KR2c0010_WYG_001-5a>¶
　　　請謂¶
聖天子心存除暴志切安民雖萬里遥荒異類吞并猶¶
　　　欲怙冒而矜全之至不得已而用兵而饋餉不¶
　　　煩於里閻賦稅不加於常額師徒不疲於徵發¶
　　　玉石不至於俱焚¶
大駕親征殊方底定櫛風沐雨不辭寒暑之勞減膳分¶
　　　餐頻恤將士之苦用能剪除強寇綏輯逺藩邉¶
　　　徼為耕牧之區寰宇享昇平之福萬姓同心恭¶
<pb:KR2c0010_WYG_001-5b>¶
　　　上¶
　尊號¶
天高聽卑冀從民願搏顙呼籲至再至三¶
上終未之聽許御史(臣/)阮爾詢疏言¶
皇上親綂六師宣威制勝摧枯拉朽電捲星馳自¶
　　出蹕以迄¶
　　回鑾徃還三閱月而大功底定一切用兵方略出¶
　　　自¶
<pb:KR2c0010_WYG_001-6a>¶
宸衷咸宜詳示史臣令其纂輯成書光昭萬禩疏入下¶
　　　禮部翰林院集議禮部尚書(臣/)佛倫等謹議¶
皇上蕩平逆寇邉塵永靖率土同歡¶
　竒勲冠乎百王¶
　偉略超乎千古自夫運籌帷幄以及¶
躬歴遐荒分布諸路之兵獨握中權之要一切糧餉之¶
　　　轉輸師徒之簡閱以及奇正分合之勢歩伐止¶
　　　齊之方定韜略於幾先指山川於掌上鉅細逺¶
<pb:KR2c0010_WYG_001-6b>¶
　　　邇靡事不周激勵拊循無微不至凡此¶
　神功之迅速皆由¶
廟算之萬全允宜勒成一書昭垂億世其設局編纂事¶
　　　宜俟閣(臣/)詳議以請内閣大學士伊桑阿等奏¶
　　　言¶
皇上親臨朔漠勦滅兇頑念切乎除暴安民事期乎一¶
　　　勞永逸¶
宸謨獨斷議絶旁撓¶
<pb:KR2c0010_WYG_001-7a>¶
睿鑒周詳動無遺策凡决機制勝之要調遣策應之方¶
　　　期㑹遲速之程征行駐劄之地無不仰煩¶
天授上厪¶
聖衷至於更番斥堠設伏偵探相水草之利籌輸輓之¶
　　　宜指畫情形至精至備灼知理勢萬舉萬全用¶
　　　能迅奏¶
　膚功丕揚¶
　神武徃返一百日之内馳驅五千里而遥¶
<pb:KR2c0010_WYG_001-7b>¶
　勲高乎虞帝之征苗¶
　徳邁乎夏王之滅扈凡有歴年用兵方略一切¶
　宻諭機宜以及¶
　　起居隨征記注并各衙門載籍有闗兵事者悉請¶
　　　宣付史舘編輯成書庶幾垂¶
　盛事於無疆播¶
　鴻猷於不朽¶
上俞其請啓舘纂脩¶
<pb:KR2c0010_WYG_001-8a>¶
　親征平定朔漠方畧自康熙十六年六月始訖於康熙¶
　　　　三十七年(臣/)等學殖膚淺才識疎庸謹按前後¶
　　　　用兵始末據事實書懼不足以鋪揚¶
　　盛烈於萬一云爾¶
　　　　康熙十六年六月丁未厄魯特台吉噶爾丹初¶
　　　　奉表入貢厄魯特西北大國也分部散處各立¶
　　　　名號然實本一姓至¶
　　本朝有顧實汗者¶
<pb:KR2c0010_WYG_001-8b>¶
　　國初即脩職貢¶
世祖章皇帝錫以冊印授為遵文行義敏慧顧實汗其屬¶
　　　　鄂齊爾圖汗阿巴頼諾顔駐牧黄河西套謂之¶
　　　　套彝有車臣温卜者以擊白帽賊有功亦¶
　　賜璽書授為土謝圖巴圖爾帶青其屬達頼巴圖爾¶
　　　　台吉墨爾根台吉駐牧西海謂之海彝噶爾丹¶
　　　　之父曰和多和親自號巴圖爾台吉駐牧北方¶
　　　　阿爾台之地是之謂北厄魯特和多和親死子¶
<pb:KR2c0010_WYG_001-9a>¶
　　　　僧格嗣噶爾丹為僧格同母弟時尚㓜棄家投¶
　　　　逹頼喇嘛習沙門法未幾其異母兄車臣及巴¶
　　　　圖爾以爭屬産故與僧格有隙乘夜劫殺之部¶
　　　　内大亂達頼喇嘛遣噶爾丹歸綂其衆噶爾丹¶
　　　　性既狡黠且險狠好鬪外假達頼喇嘛為援内¶
　　　　以結其父兄舊屬臣民藉名報讐殺車臣巴圖¶
　　　　爾遂自襲為台吉肆其兇鋒稍稍蠶食西北諸¶
　　　　部漸至猖獗初隨小台吉附貢而已至是遣使¶
<pb:KR2c0010_WYG_001-9b>¶
　　　　奉表入貢¶
　上命優賚之¶
　　　　十月甲辰朔達頼喇嘛具疏謝¶
　　恩入貢方物達頼喇嘛生唐古特部落廼西域釋教¶
　　　　之長也諸蒙古咸尊奉之順治九年來¶
　　朝¶
世祖章皇帝親宴之太和殿¶
　　賜以金冊金印授為西天大善自在佛領天下釋教¶
<pb:KR2c0010_WYG_001-10a>¶
　　　　普通瓦赤喇怛喇達頼喇嘛其後遣使貢獻方¶
　　　　物不絶康熙十四年¶
　上特遣使存問¶
　　賜以璽書至是具疏請¶
　　安謝¶
　　恩其詞曰欽惟¶
　皇帝陛下作天人之主宰為億兆所依歸不棄釋迦後¶
　　　　進法派寵加遣使欣奉各種隆重布施親手接¶
<pb:KR2c0010_WYG_001-10b>¶
　　　　受敬獻紅素柔罽諸物望明鑒而恤之謹鞠躬¶
　　　　合掌潔心上奏得¶
　　㫖貢獻禮物著察收¶
　　　　甲寅¶
　　諭厄魯特喀爾喀罷兵脩好喀爾喀亦西北大國元¶
　　　　之苗裔也¶
太宗文皇帝時馬哈薩瑪第汗始通聘使¶
世祖章皇帝初年土謝圖汗等遣使貢馬駝貂皮諸物請¶
<pb:KR2c0010_WYG_001-11a>¶
　　　脩好順治五年扎薩克圖汗諾門汗來¶
　朝宴之¶
　太和殿土謝圖汗碩雷汗貢馬千匹駝百頭貢賞初¶
　　　無定額十二年授土謝圖汗車臣汗丹津喇嘛¶
　　　墨爾根諾顔畢希勒爾圖汗羅卜臧諾顔車臣¶
　　　濟農昆都倫陀音為八扎薩克定其貢額每嵗¶
　　　汗及濟農諾顔大台吉等各貢白馬八匹白駝¶
　　　一頭謂之九白之貢年貢也此外小台吉他布¶
<pb:KR2c0010_WYG_001-11b>¶
　　　囊不限色不計數隨所有而貢常貢也著為令¶
　　　旋定答賞之例每扎薩克各賞以銀茶桶銀盆¶
　　　縀布等物其餘小台吉貢使等亦各賞縀布有¶
　　　差定例後喀爾喀汗等益加恭順遣使絡繹嵗¶
　　　以為常顧其部落與厄魯特壤地相接噶爾丹¶
　　　既吞并族屬兵力漸強因與之互相劫奪兵連¶
　　　無寧嵗至是靖逆將軍張勇川陜總督哈占凉¶
　　　州提督孫思克等會疏曰厄魯特濟農等為噶¶
<pb:KR2c0010_WYG_001-12a>¶
　　　爾丹所敗逃至沿邉違禁䦨入塞内奪番目馬¶
　　　匹及居民牲畜守汛官兵驅之使出濟農等言¶
　　　我等皆鄂齊爾圖汗之子姪窮無所歸故至此¶
　　　聞噶爾丹復逞兵未巳或來追我或趨喀爾喀¶
　　　俱未可知(臣/)等竊思噶爾丹乃北厄魯特之雄¶
　　　長兵馬衆多如果興兵即内地亦亟宜嚴加防¶
　　　禦除嚴飭守汛官兵防䕶竝驅逐濟農等出境¶
　　　外謹疏奏¶
<pb:KR2c0010_WYG_001-12b>¶
　聞又理藩院奏曰據張家口報稱厄魯特來使博瑞¶
　　　額葉圖等不敢歸言來時鄂齊爾圖汗喀爾喀¶
　　　土謝圖汗曽夾攻我台吉近又聞歸化城來貿¶
　　　易人言喀爾喀色稜達什台吉率三百餘人將¶
　　　邀劫我等於喀倫我等得在¶
皇上邉塞之内即如金城之固請暫居此俟本地使來¶
　　　同歸奏至¶
上諭大學士覺羅勒徳洪等曰聞厄魯特喀爾喀交惡¶
<pb:KR2c0010_WYG_001-13a>¶
　　興戎雖虚實未確朕統御寰區一切生民皆朕赤¶
　　子中外竝無異視厄魯特喀爾喀倘因細故交惡¶
　　至於散亾朕心大為不忍兩部落向相和好貢獻¶
　　本朝徃來不絶若交惡果真當遣使評其曲直以¶
　　免生民於塗炭如仰副朕一視同仁之意仍前和¶
　　好相與優游太平朕大嘉悅焉但天寒路逺若遣¶
　　使徃向無飼馬馳驛之所或致有誤今厄魯特喀¶
　　爾喀使至其令理藩院明白備檄交發來使傳諭¶
<pb:KR2c0010_WYG_001-13b>¶
　　之¶
　　　　(臣/)謹按自古遐方外域互相吞噬漢唐人主¶
　　　　徃徃幸其削弱易於制馭輒視為國家利我¶
皇上如天好生撫視中外無有畛域咸同一體諄諄然¶
　　　　欲令罷兵息爭共安無事¶
　特頒温㫖令其協和此後¶
　勅諭再三不憚辭費至誠懇惻之意可以孚及豚魚¶
　　　　噶爾丹若能祇遵¶
<pb:KR2c0010_WYG_001-14a>¶
聖諭悔禍革心則雖至今日猶得竝生堯舜之世乃怙¶
　　　　終不悛遂至殄滅豈非其所自取哉¶
　　　是日¶
　諭噶爾丹台吉給發貢使符驗先是回子諾顔和卓¶
　　　巴顔白克等以進貢來至邉口自相屠害作亂¶
上數遣官徃察¶
　命檄行噶爾丹台吉此後入貢遣使務令有材識真¶
　　　厄魯特為首不得仍遣回子如係真厄魯特方¶
<pb:KR2c0010_WYG_001-14b>¶
　　　許放入邉口至是有回子佟噶爾代等八人冒¶
　　　陳貢使與噶爾丹所遣之西白里達爾漢和碩¶
　　　齊等偕來理藩院奏請檄行噶爾丹台吉究處¶
上以厄魯特貢使徃來若無符驗仍復假冒亦未可定¶
　　令檄行噶爾丹將佟噶爾代等用彼例照常治罪¶
　　嗣後進貢遣使務給符驗方准放入¶
　　　十二月辛未將軍張勇等奏報厄魯特蒙古䦨¶
　　　入内地情形將軍張勇總督哈占提督孫思克¶
<pb:KR2c0010_WYG_001-15a>¶
　　　奏曰甘肅凉三州自南山至北邉一帶延袤二¶
　　　千餘里其間山口邉隘甚多數年以來雖海彝¶
　　　時或闌入内地游牧地方官猶可防禦今外彝¶
　　　狡焉生心合謀糾黨潛入内地甘肅凉所屬大¶
　　　草灘諸地處處充斥所在告警查甘凉近南山¶
　　　一帶則有西海墨爾根阿喇柰多爾濟台吉等¶
　　　部廬帳數千餘肅州境内游牧彝人頭目則有¶
　　　濟農布第巴圖爾羅卜臧卓思巴額爾徳尼和¶
<pb:KR2c0010_WYG_001-15b>¶
　　　碩齊寨桑吴巴什擺帶麻木吴巴什額爾克格¶
　　　隆廬帳萬餘若輩皆為噶爾丹所敗自西套來¶
　　　奔窮困異常現在殺人為食見内地人民牲畜¶
　　　有不思劫奪者乎似此嚴冬草枯水涸廹於饑¶
　　　寒安能保其無事前䝉¶
聖諭軍務無㫖不得妄動但視其情形善為隄防嚴備¶
　　内地毋先輕舉致啓兵端又蒙¶
　諭彝人入塞當婉諭退回不得妄殺(臣/)等欲會兵徃¶
<pb:KR2c0010_WYG_001-16a>¶
　　　逐恐蹈違¶
　㫖開釁之愆因差營弁通事婉詞開諭彼竟抗拒不¶
　　　從(臣/)等除一面嚴飭汛守各官分防要害一面¶
　　　咨撫逺大將軍圖海外此等彝人或(臣/)等親率¶
　　　兵𠞰滅或差官赴彝人頭目曉諭驅逐伏惟¶
上裁疏入¶
　諭曰大將軍圖海身在陜西其沿邉流彝或令提督¶
　　等率兵徃逐或嚴飭邉汛官兵各固守汛地選幹¶
<pb:KR2c0010_WYG_001-16b>¶
　　練人員至彝目處開誠曉諭令其退囘著大將軍¶
　　圖海酌量指授而行毋致生釁¶
　　　康熙十七年三月丁酉撫逺大將軍圖海奏報¶
　　　驅逐流彝圖海疏曰塞外流彝䦨入内地即應¶
　　　發兵征勦但甘肅為三邉要地倘將軍提督等¶
　　　軍馬猝至彝人震驚或至生事是以一面嚴飭¶
　　　邉闗將弁酌調官兵安置要害隘口加意防守¶
　　　一面遣兵部督捕理事官拉都虎署叅領南達¶
<pb:KR2c0010_WYG_001-17a>¶
　　　海率領將軍提督標下妥幹官員通事等赴彝¶
　　　人頭目處將䦨入大草灘情由訊明開誠曉諭¶
　　　令歸故巢兹拉都虎等歸報彝人頭目濟農部¶
　　　落竝未入邉惟額林辰台吉等部落因敗亾難¶
　　　存不知法度就水草挈裝進邉又西海墨爾根¶
　　　台吉部落亦懼噶爾丹之侵逃避來牧邉境拉¶
　　　都虎等轉傳¶
上諭令各退歸故巢衆彝不敢違¶
<pb:KR2c0010_WYG_001-17b>¶
　㫖隨有數起陸續出口竊思厄魯特等雖有退回者¶
　　　但彝情叵測邉疆闗係重大蘭州以西要地祈¶
　　　遣重臣一員駐劄固守三邉奏至¶
上曰將軍張勇駐劄邉地年乆深知地方情形著自蘭¶
　　州遷移仍駐甘州固守沿邉地方¶
　　　閏三月庚申¶
　諭將軍張勇提督孫思克等防禦噶爾丹寇邉兵部¶
　　　理藩院會奏曰大將軍圖海遣理事官拉都虎¶
<pb:KR2c0010_WYG_001-18a>¶
　　　來京報稱將軍張勇言厄魯特噶爾丹將征西¶
　　　海厄魯特若來或入大草灘亦未可定又陜督¶
　　　哈占移文(臣/)部内稱西套厄魯特台吉等聞噶¶
　　　爾丹有三月内舉兵之語因遣其三人至達頼¶
　　　台吉所言我兵俱已整頓爾處亦當備以待之¶
　　　故達頼台吉亦令屬下脩治鞍馬器械據此奏¶
　聞¶
上諭曰噶爾丹興兵徃攻西海厄魯特如逺從達布素¶
<pb:KR2c0010_WYG_001-18b>¶
　　圖瀚海而去則無庸置議若來至近邉欲經大草¶
　　灘前去則將軍張勇提督孫思克等務須令其堅¶
　　立信誓不許騷擾人民仍整飭我軍嚴加防䕶一¶
　　面放噶爾丹過徃一面奏聞倘或肆横强欲入邉¶
　　將軍提督等固守地方一面堅拒止之一面星速¶
　　奏聞仍將噶爾丹果否興兵探實奏報尋¶
　命拉都虎前赴甘州一帶地方偵探彝情¶
　　　四月甲午¶
<pb:KR2c0010_WYG_001-19a>¶
　諭吴喇忒等旗嚴防汛地先是吴喇忒鎮國公諾門¶
　　　等奏報閏三月内賊寇數百人闌入邉汛劫殺¶
　　　本旗巴達里察罕吴爾圖三台吉及巴逹里台¶
　　　吉之妻并男婦子女共二十人又搶掠男婦子¶
　　　女六十餘人馬駝二千九百餘匹并帳房盔甲¶
　　　等物奏至¶
上差員外郎色稜恩格森等馳驛徃勘至是理藩院奏¶
　　　曰色稜等覆稱厄魯特四百餘人搶掠吴喇忒¶
<pb:KR2c0010_WYG_001-19b>¶
　　　等逺遁無踪查鄂齊爾圖汗為噶爾丹所敗其¶
　　　屬下濟農四散奔竄或係濟農等肆行劫掠亦¶
　　　未可定但未獲賊寇真情不便懸擬應存案俟¶
　　　發覺定議疏入¶
　諭曰濟農輩竄散人等或又如此劫掠應檄吴喇忒¶
　　三旗鄂爾多斯六旗扎薩克諾爾布台吉四子部¶
　　落扎木揚台吉等遴選精壮軍士不時廵防汛地¶
　　其巴達里台吉等幼穉著諾門公收養之¶
<pb:KR2c0010_WYG_001-20a>¶
　　　五月甲子¶
　諭將軍張勇親逐濟農先是厄魯特濟農遣人至張¶
　　　勇所言我祖顧實汗以來職貢不絶今為噶爾¶
　　　丹所敗窮廹來此欲赴西海徃會我叔達頼台¶
　　　吉兄墨爾根台吉若由邉外遶去則行月餘中¶
　　　途數日乏水如由内地行則限於¶
主上邉境不敢徑度祈准由内地過邉張勇以由水泉¶
　　　出邉竟日可到墨爾根台吉處五日可到達頼¶
<pb:KR2c0010_WYG_001-20b>¶
　　　台吉處奏請令其由水泉過邉得¶
　㫖允行乃濟農逗遛月餘草盡北向游牧未由水泉¶
　　　過邉至是濟農以布隆吉爾地方見有火光探¶
　　　聞噶爾丹追廹已近竟由雙井䦨入内地提督¶
　　　孫思克奏請率兵逐之¶
上以將軍張勇現赴甘州即著親身騐看驅逐濟農部¶
　　落過邉赴伊叔兄處所加意防䕶勿使擾民¶
　　　尋將軍張勇奏報驅逐濟農等出邉¶
<pb:KR2c0010_WYG_001-21a>¶
　　　八月己巳朔將軍張勇等奏報噶爾丹情形張¶
　　　勇奏曰前奉¶
　諭㫖確探噶爾丹情形奏報臣與提督孫思克及理¶
　　　事官拉都虎選擇通事宻行逺探據回報云有¶
　　　鄂齊爾圖汗屬下達爾漢哈什罕曽為噶爾丹¶
　　　擄去今徃西海遇而問之彼言噶爾丹既殺鄂¶
　　　齊爾圖汗今嵗二月内令其屬下兵丁殷實者¶
　　　各備馬十匹駱駝三頭羊十隻窘乏者馬五匹¶
<pb:KR2c0010_WYG_001-21b>¶
　　　駱駝一頭羊五隻自其地起兵不知何向(臣/)向¶
　　　聞甘屬番人素與僧格輸租僧格殁屬於噶爾¶
　　　丹(臣/)召其頭目永柱等訊之言噶爾丹居西北¶
　　　金山距嘉峪闗兩月程即古大宛國也(臣/)聞噶¶
　　　爾丹遣喇嘛萬春來召番人頭目至河套議事¶
　　　(臣/)宻遣人誘問之萬春言噶爾丹隣近諸彝有¶
　　　從之者亦有從之而復去者噶爾丹向有侵西¶
　　　海之意因人心不一西海路逺恐一動而本地¶
<pb:KR2c0010_WYG_001-22a>¶
　　　有事不敢輕舉臣復遣人至墨爾根台吉所審¶
　　　視之衆皆寂然安居苐彝情難以預料謹疏奏¶
　聞疏入¶
上曰噶爾丹雖無起兵聲息應仍檄該將軍等不時偵¶
　　探加意防守邉境¶
　　　十月戊辰朔喀爾喀台吉色稜阿海遣使補進¶
　　　九白之貢色稜阿海台吉所居地方與厄魯特¶
　　　偪近聞噶爾丹將舉兵來侵逺避游牧致誤去¶
<pb:KR2c0010_WYG_001-22b>¶
　　　嵗年貢至是色稜阿海台吉陳其遲誤緣由補¶
　　　進年貢理藩院議應許其照常上納¶
　報可¶
　　　康熙十八年三月丁未喀爾喀畢馬拉吉里第¶
　　　台吉奏報厄魯特額爾徳尼和碩齊劫掠吴喇¶
　　　忒事畢馬拉吉里第台吉遣其羅卜臧希拉布¶
　　　來報云厄魯特額爾徳尼和碩齊等兩次劫我¶
　　　台吉屬民徃索之不還我台吉令我偽為逃人¶
<pb:KR2c0010_WYG_001-23a>¶
　　　徃投額爾德尼和碩齊遂留其側給我衣服馬¶
　　　匹弓箭月餘見額爾徳尼和碩齊巴圖爾濟農¶
　　　毛濟拉克台吉滾布等四起約二千餘人繞額¶
　　　濟内河而居旋遇吴喇忒被擄之博捶以情宻¶
　　　告之適額爾徳尼内向劫掠因潛與博捶自烏¶
　　　黑爾吴素之地驅其馬四十餘歸報我台吉台¶
　　　吉云可同是人徃告三吴喇忒令備兵一面徃¶
　　　奏¶
<pb:KR2c0010_WYG_001-23b>¶
皇上我台吉隨發兵四百徃迎之我至吴喇忒旗下告¶
　　　之故諾門公等親率兵赴喀倫一面遣佐領班¶
　　　第什希卜送我來此理藩院奏聞¶
上諭曰額爾徳尼和碩齊復率兵刧掠爾院應差官馳¶
　　驛前徃傳諭扎薩克諾爾布台吉四子部落扎木¶
　　揚台吉竝鄂爾多斯等六旗各汛地増發官兵防¶
　　守遇有賊警協力應援吴喇忒前去之兵囘日仍¶
　　於邉汛酌派官兵嚴加防守喀爾喀畢馬拉吉里¶
<pb:KR2c0010_WYG_001-24a>¶
　　第台吉遣人諜探奏報殊屬可嘉其優加恩賚¶
　　　四月丙寅¶
　勅諭逹頼巴圖爾台吉等察詢額爾徳尼和碩齊劫¶
　　　掠吴喇忒事理藩院奏曰厄魯特墨爾根台吉¶
　　　遣人至言我台吉聞額爾徳尼和碩齊等掠取¶
　　　吴喇忒諸台吉妻子因令人謂之曰汝妄行搶¶
　　　擄台吉妻子以供驅使殊為非理遂索取巴達¶
　　　里台吉之子納木及納木之妹送至吴喇忒旗¶
<pb:KR2c0010_WYG_001-24b>¶
　　　下諾門公不敢擅受特撥人一同送部查額爾¶
　　　徳尼和碩齊巴圖爾濟農皆鄂齊爾圖汗屬下¶
　　　為噶爾丹所敗四散劫掠去嵗濟農等欲徃會¶
　　　達頼台吉墨爾根台吉奏請由内地徃今墨爾¶
　　　根台吉向伊等索取納木等觧送來京應遣官¶
　　　賫¶
　勅徃諭達頼巴圖爾台吉等令其察明將額爾徳尼¶
　　　和碩齊等照伊例治罪其納木等應交吴喇忒¶
<pb:KR2c0010_WYG_001-25a>¶
　　　旗下疏入¶
上遣理藩院郎中額爾塞員外郎占巴拉賫¶
　勅徃諭¶
　勅曰去年閏三月吴喇忒巴達里台吉等男婦子女¶
　　馬駝盔甲為賊所劫掠自部奏報交發嚴察尚未¶
　　據覆茲墨爾根台吉遣人將巴達里台吉之子納¶
　　木及其妹送到訊之納木據云厄魯特額爾徳尼¶
　　和碩齊率四百許人劫去爾墨爾根台吉將被盗¶
<pb:KR2c0010_WYG_001-25b>¶
　　劫掠之人轉行察獲差人觧送誠屬可嘉夫勸善¶
　　懲惡者國之法也今聞額爾徳尼和碩齊等棲息¶
　　額濟内河之地爾達頼巴圖爾台吉墨爾根台吉¶
　　其將汝屬下額爾徳尼和碩齊等照汝例嚴加治¶
　　罪所掠人畜什物照數察還如此則同脩和好之¶
　　舉益堅而邉境人等不敢互相戕害生民得安矣¶
　　墨爾根台吉察還劫掠之人可嘉事畢之日應加¶
　　恩賚¶
<pb:KR2c0010_WYG_001-26a>¶
　　　五月己未厄魯特巴圖爾濟農具表恭請¶
聖安凉州提督孫思克奏厄魯特濟農遣其寨桑卜克¶
　　　等來見(臣/)云我台吉率衆部落駐肅州邉外不¶
　　　敢壊法生事戴¶
皇上洪恩賫有恭請¶
聖安表文懇祈代奏外彝仰慕¶
皇上鴻化(臣/)不敢隠匿謹以原文奏¶
　覽部議以濟農等不徃伊叔兄處仍在邉近游牧殊¶
<pb:KR2c0010_WYG_001-26b>¶
　　　屬不合所奏應無庸議¶
　諭曰拉都虎現在甘肅地方著率領張勇孫思克標¶
　　下賢能官員通事親赴巴圖爾濟農所詳細察訊¶
　　殺掠吴喇忒者實係何人據實奏聞其畢馬拉吉¶
　　里第台吉墨爾根台吉所報之文并發拉都虎知¶
　　之¶
　　　七月甲辰將軍張勇奏報噶爾丹發兵侵土魯¶
　　　番張勇疏言准提督孫思克移咨云通丁白金¶
<pb:KR2c0010_WYG_001-27a>¶
　　　印報稱噶爾丹委其屬下阿爾達爾和碩齊等¶
　　　三頭目領兵三萬將侵土魯番前哨已至哈宻¶
　　　達頼台吉等現差古禄等率百人前赴哈宻偵¶
　　　探矣噶爾丹素稱強悍人馬繁衆然其住牧地¶
　　　方與甘肅相去尚逺今漸次内移住居西套一¶
　　　旦發兵徃侵土魯番前撥已至哈宻去肅州計¶
　　　程僅十數日耳雖傳聞未可盡信然彝情甚為¶
　　　叵測除一面遣人前赴嘉峪闗探聽并嚴飭各¶
<pb:KR2c0010_WYG_001-27b>¶
　　　汛固守邉疆外所有偵探彝情謹具奏以¶
　聞¶
　　　八月己丑將軍張勇奏報噶爾丹與之通使張¶
　　　勇奏曰噶爾丹遣其寨桑莽柰㩦隨從三十餘¶
　　　人致書於(臣/)言我台吉向欲通使因地方有事¶
　　　未暇今特遣人獻馬三匹貂裘一襲又言我台¶
　　　吉云西北一帶地方皆得之矣惟西海向係我¶
　　　祖與伊祖同奪取者今伊等獨㨿之欲徃索取¶
<pb:KR2c0010_WYG_001-28a>¶
　　　因係將軍所轄之地不敢輕舉(臣/)念彼逺餽受¶
　　　其裘馬厚賞來使而遣之前此噶爾丹曽遣人¶
　　　調集甘州南山一帶番目赴西套(臣/)因遴選通¶
　　　事宻探噶爾丹年紀性情竝興兵徃侵西海之¶
　　　故歸覆云噶爾丹申年所生年三十六嵗為人¶
　　　兇惡躭於酒色去嵗舉兵欲侵西海行十一日¶
　　　撤歸今夏又兩次出兵至纒頭囘子之地而還¶
　　　見近邉諸將軍統兵駐扎不敢輕犯(臣/)查近者¶
<pb:KR2c0010_WYG_001-28b>¶
　　　入邉行劫皆係噶爾丹擊敗來奔貧無所依之¶
　　　人詳視噶爾丹情形尚無興兵之舉河西地方¶
　　　似可無患謹將噶爾丹原書一并恭呈¶
上覽奏入¶
　命以此情節檄知大將軍圖海¶
　　　九月丁酉噶爾丹台吉入貢請¶
　安并遵¶
　諭覆奏請¶
<pb:KR2c0010_WYG_001-29a>¶
　安疏曰謹奏¶
皇帝陛下證位於廣大之菩提恢宏夫天人之運會建¶
　　　妙勝於十方胥威力而具足此際光輝炳如日¶
　　　月道法兩固聞聲懽忭覆奏疏曰我使西白里¶
　　　達爾漢和碩齊同行佟古爾伐因其妄為已治¶
　　　罪矣從前囘子充諸台吉之使而徃原不之知¶
　　　今接來文問之囘子僉云前充諸台吉之使而¶
　　　徃者部内竝不查訊已年以後乃不准放入信¶
<pb:KR2c0010_WYG_001-29b>¶
　　　如所言是囘子詐冒向不責罰以致縱惡若本¶
　　　地從前遣使皆與文并發即如今次所遣阿卜¶
　　　都拉額爾克寨桑是也敬具禮物吉日遣奏奏¶
　　　入¶
上嘉納之給賞如十六年例¶
　　　戊戌噶爾丹台吉以達頼喇嘛授為博碩克圖¶
　　　汗遣使奉貢入¶
　告理藩院奏曰噶爾丹稱為博碩克圖汗遣使貢獻¶
<pb:KR2c0010_WYG_001-30a>¶
　　　鎖子甲鳥鎗馬駝貂皮等物查厄魯特部落向¶
　　　有鄂齊爾圖汗阿霸頼諾顔噶爾丹台吉徃來¶
　　　通貢竝無以博碩克圖汗遣使者今訊之來使¶
　　　言達頼喇嘛加噶爾丹台吉以博碩克圖汗之¶
　　　號是以奉貢入¶
　告從前厄魯特喀爾喀有奏請¶
　勅印來貢者准其納貢授以¶
　勅印竝加¶
<pb:KR2c0010_WYG_001-30b>¶
　恩賚從無以擅稱汗號者准其納貢之例但噶爾丹¶
　　　台吉敬貢方物特遣使入¶
　告應准其獻納¶
上從之¶
　　　十月壬申¶
上命遣檄噶爾丹收捕額爾徳尼和碩齊等理藩院郎¶
　　　中額爾塞等歸奏曰(臣/)等至達頼巴圖爾台吉¶
　　　所交授¶
<pb:KR2c0010_WYG_001-31a>¶
　　勅諭達頼巴圖爾台吉等覆稱額爾徳尼和碩齊及¶
　　　　滾布等原係噶爾丹之叔楚呼爾吴巴什屬下¶
　　　　之人今與野獸同羣逺徙游牧我等不便查議¶
　　　　毛濟喇克台吉乆居此地巴圖爾濟農向曽奏¶
　　　　請¶
　皇上由内地來至我處皆無劫掠吴喇忒之事¶
　上諭理藩院曰額爾徳尼和碩齊既係噶爾丹之叔楚¶
　　　呼爾吴巴什屬下之人應檄噶爾丹將額爾徳尼¶
<pb:KR2c0010_WYG_001-31b>¶
　　　和碩齊等即行收捕照伊例治罪勿使妄行劫掠¶
　　　竝將從前所掠吴喇忒人畜察還如不能收捕仍¶
　　　在沿邊生事當另行裁度爾院即備印文發噶爾¶
　　　丹兩次所遣來使各馳一文前去檄到務令噶爾¶
　　　丹速覆¶
　¶
　¶
聖祖仁皇帝親征平定朔漠方畧卷一¶
