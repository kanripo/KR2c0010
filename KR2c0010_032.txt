# -*- mode: mandoku-view; -*-
#+TITLE: 聖祖仁皇帝親征平定朔漠方略
#+DATE: 2015-08-24 22:26:43.350074
#+PROPERTY: ID KR2c0010
#+PROPERTY: BASEEDITION WYG    
#+PROPERTY: JUAN 卷三十二
<pb:KR2c0010_WYG_032-1a>¶
　欽定四庫全書¶
聖祖仁皇帝親征平定朔漠方略卷三十二¶
　　　　甲辰¶
　　頒招撫噶爾丹勅書先是擊敗噶爾丹於昭莫多之¶
　　　　地有厄魯曼濟受傷被擒曼濟以其妻子皆在¶
　　　　噶爾丹所求歸¶
　上命遣曼濟至大將軍處偕阿旺丹津往噶爾丹所其¶
　　　諭噶爾丹勅文令議政諸臣撰擬呈覽再照勅文¶
<pb:KR2c0010_WYG_032-1b>¶
　　　譯䝉古文數張使曼濟帶去議政諸臣擬撰¶
　　勅文呈¶
　　覽¶
　上親改定以示議政諸臣¶
　　勅曰¶
　皇帝勅諭噶爾丹博碩克圖汗丹濟拉等朕綂御天下¶
　　　要以中外一體為務往者烏闌布通之役爾等雖¶
　　　經敗北朕尚欲與爾等㑹約以定喀爾喀之事故¶
<pb:KR2c0010_WYG_032-2a>¶
　　使命屢頒爾等乃違棄誓言搶掠納木札爾陀音¶
　　竟至克魯倫地方朕親帥師欲與爾㑹同定議遣¶
　　使申諭爾復狐疑不信不親見朕使及朕躬至克¶
　　魯倫爾遂望風奔潰遇朕西路之兵爾先犯我顔¶
　　行遂至䘮兵敗衂盡棄駝馬牛羊子女廬帳什物¶
　　爾衆寨桑台吉等接踵來降丹濟拉格壘古英車¶
　　陵奔等寨桑十五人亦願歸服遣察罕哈什漢來¶
　　陳奏悃誠朕已面諭遣還今朕又親率六師逺涖¶
<pb:KR2c0010_WYG_032-2b>¶
　　於此且各處調兵邀截爾等妻子馬畜諸物俱已¶
　　散亡衣食已盡勢廹無歸況時漸嚴寒朕不忍爾¶
　　屬下厄魯特妻子相失窮困凍餓而死特遣諭招¶
　　撫今重復降勅爾等若悔前愆俯首向化朕並不¶
　　異視加恩撫恤俾各得所爾部下厄魯特亦得妻¶
　　子完聚咸獲生全朕斷不計爾後罪況爾部落人¶
　　内有被我軍所俘其父母妻子尚在爾處不忍分¶
　　離願歸故土者朕皆恩賚賜之坐騎糗糧即令遣¶
<pb:KR2c0010_WYG_032-3a>¶
　　歸使與其骨肉完聚其欲内附不願歸者朕皆富¶
　　貴之各得生養爾部人曼濟重傷為我軍所擒今¶
　　曼濟言其妻子尚在爾處因欲告歸朕是以給之¶
　　恩賞賜之坐騎糗糧使賫勅遣回爾地爾等思尚¶
　　能永存有能收養爾等之人否其熟籌之今已無¶
　　所歸噶爾丹博碩克圖汗丹濟拉爾等可領餘衆¶
　　作速來降朕必令爾家富身榮各遂生養惜此厄¶
　　魯特如許生靈被爾噶爾丹博碩克圖汗驅廹至¶
<pb:KR2c0010_WYG_032-3b>¶
　　於此極今若又不覺悟聽信匪言則後悔莫追矣¶
　　爾其勿疑勿懼特諭¶
　　　　(臣/)按一怒以安天下而四征以綏兆民至人¶
　　　　之師皆不忍人之心也¶
皇上唯不忍邊境之侵凌而陳師進討又不忍生靈之¶
　　　　塗炭而降諭招徠而且於厄魯特降人不忍¶
　　　　其無衣也而衣之不忍其無食也而食之不¶
　　　　忍其妻子之離散也而歸之其歸也則又¶
<pb:KR2c0010_WYG_032-4a>¶
　特賜勅書開陳禍福溫言周摯至於再三匪直不忍¶
　　　　乗其窮蹙戮鯨鯢以為京觀而安全生養之¶
　　　　心惟恐一夫或失其所¶
聖徳好生侔於天地仁心義問宣布於十行尺一之間¶
　　　　其與詩書所載固異世而同揆也¶
　　　乙巳¶
　　　沙濟出征逃避革職治罪先是固山貝子喇思¶
　　　札卜以出征驍騎校沙濟在逃報理藩院院檄¶
<pb:KR2c0010_WYG_032-4b>¶
　　　嚴查沙濟拿到之日再議今協理台吉丹巴松¶
　　　以拿獲沙濟在呉爾揮地方正撥官兵解送之¶
　　　時又復逃去報院院議革去沙濟驍騎校之職¶
　　　拿獲之日枷號兩個月鞭一百罰三九牲畜著¶
　　　披甲¶
上從之¶
　　　丙午¶
　　留散秩大臣宗室庸吉等駐歸化城受厄魯特降¶
<pb:KR2c0010_WYG_032-5a>¶
　　　人¶
上諭内大臣曰歸化城當留一大臣受厄魯特降人完¶
　　其夫婦給其衣食著散秩大臣宗室庸吉乾清門¶
　　侍衛哈楚哈員外董殿邦副都統阿廸等公同商¶
　　議而行取有面皮襖二百件無面皮襖一百件銀¶
　　三百兩付之如有頒給支用此銀造冊記數勿𣲖¶
　　歸化城土黙特䝉古厄魯特降人内上人則給有¶
　　面皮襖下人則給無面皮襖著庸吉哈楚哈隨駕¶
<pb:KR2c0010_WYG_032-5b>¶
　　至湖灘河朔回住歸化城安郡王等出行已久俟¶
　　察哈爾兵往替與黑龍江兵同歸到歸化城後著¶
　　安郡王副都統雅圖駐歸化城其下人發回京城¶
　　將軍薩卜素目下有病未愈不必隨駕著帶所率¶
　　官兵一百十人往大同養馬伺候大將軍伯費揚¶
　　古處兵五百到後亦往大同餧馬如大將軍處有¶
　　緊急事務即撥其兵六百前赴大將軍處此俟行¶
　　文大將軍之便發去¶
<pb:KR2c0010_WYG_032-6a>¶
　封多爾濟青台吉為札薩克一等台吉¶
上諭内大臣索額圖等曰公西卜退哈灘巴圖爾之弟¶
　　青台吉來請安伊奏言臣未嘗來赴操亦未嘗一¶
　　次來請上安臣亦無職名亦不在部册去嵗車陵¶
　　札卜台吉阿爾薩郎衛寨桑往土喇旁探聽噶爾¶
　　丹聲息臣之人與彼偕往擒厄魯特名津巴者來¶
　　臣身亦曽與侍讀學士喇錫出征著内大臣索額¶
　　圖尚書馬齊副都統呉達禪等將多爾濟青台吉¶
<pb:KR2c0010_WYG_032-6b>¶
　　授職之處議奏伊等俱習居林中仍著暫住林中¶
　　伊等所居地方近倭羅斯倭羅斯人已與本朝修¶
　　睦著該部給之印文諭彼勿相侵奪其行倭羅斯¶
　　該部印文即交多爾濟青台吉令彼附近倭羅斯¶
　　人送去索額圖等㑹議曰多爾濟青台吉來請¶
上安進貢問之據云屬下有箭手一百五十人烏郎海¶
　　　一百五十人共三百丁云彼既以身無職銜名¶
　　　亦不在部册諄諄奏請應封為札薩克一等台¶
<pb:KR2c0010_WYG_032-7a>¶
　　　吉餘皆欽遵¶
　諭㫖而行¶
上從之¶
　命督運于成龍等運米至大將軍軍前喀喇穆冷地¶
　　方于成龍等奏曰(臣/)等奉¶
皇上訓諭而不能運米到軍前皆當罪死䝉¶
皇上不即重懲仍令効力贖罪(臣/)等粉骨不能圖報今¶
　　　大將軍伯費揚古率兵駐扎喀喇穆冷地方(臣/)¶
<pb:KR2c0010_WYG_032-7b>¶
　　　等願竭力將湖灘河朔倉米三千五百石運致¶
　　　喀喇穆冷但此米到後應付何人謹奏請¶
　㫖¶
上諭曰如許米無所用爾等但運到一千五百石亦大¶
　　有益矣米到即交將軍費揚古其運米駱駝若又¶
　　帶回時値嚴寒定致有損亦交將軍費揚古在水¶
　　草佳處飼養天時既寒運米亦是難事朕亦知之¶
　　爾等之事即朕之事也¶
<pb:KR2c0010_WYG_032-8a>¶
　　以噶爾丹情形¶
　諭皇太子¶
上諭皇太子曰二十日早噶爾丹處兩厄魯特來降日¶
　　午又兩厄魯特來降朕皆召至賞之其内一人之¶
　　妻向為我軍所獲一到即給還兩人相抱而哭䝉¶
　　古自王以下無不下淚者皆悦曰善事云詳問之¶
　　云丹濟拉歸十九日至庫冷白兒齊爾見噶爾丹¶
　　告之曰大兵各處堵截我詐許降而來噶爾丹大¶
<pb:KR2c0010_WYG_032-8b>¶
　　恨曰我專望於爾今將何以自存且兵又堵截此¶
　　地不可留當往哈宻取米為食二十一日已起行¶
　　矣我等隨行一二日方向此而來途中多盜互相¶
　　殺奪云若果往哈宻乃其絶地必獲噶爾丹彼處¶
　　已佈置完宻更無可慮今來降者殆多矣當陸續¶
　　寄聞二十一二十二宿此二十三仍宿此二十四¶
　　日乃起程向黄河沿去我軍之馬皆肥壯此地尚¶
　　暖河亦未凍衣棉袍人多負販者尚未衣裸而行¶
<pb:KR2c0010_WYG_032-9a>¶
　　土著年老人皆大竒之言我祖父以來未聞有此¶
　　時河未凍無風霜雨雪之美年云朕觀之與京城¶
　　無異朕御薄羊裘棉套而騎射尚熱而有汗¶
　　　丁未¶
上由歸化城駐蹕衣赫圖爾根郭爾之南減¶
御饍兩餐賜右衛官兵食¶
　　大賚衆人¶
上諭内大臣曰右衛兵明日當到此地自出行以來朕¶
<pb:KR2c0010_WYG_032-9b>¶
　　與汝等皆嬉笑飽食兩餐明日但早食一餐其晚¶
　　餐停止皆持去給右衛勞苦之兵為食御饍兩餐¶
　　諸皇子饍兩餐俱持去賜右衛兵為食著以此遍¶
　　諭諸大臣官員執事人員通營各自送去賜飲之¶
　　茶自茶房備辦又¶
　諭尚書馬齊曰前因右衛兵勞苦差侍衛馬武往送¶
　　牛羊馬武歸朕問之言右衛回師内歩行者多食¶
　　亦少云著每人賞銀三兩其兵數令即查明來奏¶
<pb:KR2c0010_WYG_032-10a>¶
　　又差大學士阿蘭泰侍衛馬武至右衛兵下營地¶
　　　方宣¶
上諭曰右衛官兵自來戍右衛以來連次出征甚為勞¶
　　苦朕心殊軫惻爾等所借公庫銀已皆蠲免陣亡¶
　　官兵僕從已皆給身價銀其軍中病故得傷人等¶
　　已皆加恩賞矣官兵皆歡呼稽首奏曰我等臣僕¶
　　　䝉¶
聖上豢養戎行効力乃我等當然之事今¶
<pb:KR2c0010_WYG_032-10b>¶
聖上念我等勞苦沛以¶
　鴻恩將我等所借官庫銀俱已豁免陣亡人員俱已¶
　　　給身價軍中病故得傷者俱已加恩雖欲奏謝¶
　　　總不能措一辭此後但當効死力以圖報¶
　鴻恩於萬一耳¶
　　　戊申¶
上親臨賜右衛兵食右衛兵既到¶
上往親視賜食八旗官兵排齊迎接¶
<pb:KR2c0010_WYG_032-11a>¶
駕至衆官兵趨進跪而同聲請¶
　安¶
上下馬坐定引官兵俱近前坐自官兵以至僕從遍¶
　賜食及茶畢¶
上命内大臣索額圖副都統呉達禪牧塲侍衛黄海傳¶
　諭曰戎行効力我滿洲從來以為常事朕欲滅噶爾¶
　　丹而親統大軍進討噶爾丹不能抗望風逃竄遇¶
　　爾西路之兵遂大敗之爾等俱絶糧歩行以極窮¶
<pb:KR2c0010_WYG_032-11b>¶
　　極乏之兵奮勇敗敵殊為可嘉是以朕親臨賜食¶
　　盡免汝等所借官庫銀加恩於得傷病故之人先¶
　　已有㫖不必復宣又¶
　顧䕶軍統領宗室費揚固等曰朕原欲在軍中賜汝¶
　　等宴因朕親追噶爾丹至拖諾山尚欲前進以糧¶
　　悞不到回來迎糧是以今日方得賜汝等食爾等¶
　　兵卒誠勞苦矣費揚固等奏曰此軍乃¶
皇上豢養之兵義當効力¶
<pb:KR2c0010_WYG_032-12a>¶
聖主為天下計周詳籌畫然後出師噶爾丹不能抗¶
皇上神威連夜奔逃困乏已極僅餘殘喘得至昭莫多¶
　　　地方大將軍伯費揚古遵¶
皇上宻諭而行遂爾大敗賊寇此皆¶
皇上葢世竒功於將士何有䝉¶
皇上賞賚重叠又¶
親臨賜食誠古今未有之盛事也(臣/)等自此以後但當¶
　　　遵奉¶
<pb:KR2c0010_WYG_032-12b>¶
　指揮効命而已衆軍歡聲動地¶
上起步行往來遍¶
　閱八旗官兵回至¶
　行宫¶
　諭内大臣曰乗此駐蹕之日著察王以下及諸人乘¶
　　來馬數多者至數百少者亦有之可察其數朕欲¶
　　知之併察内府馬數另察衆人馬内其臕僅可行¶
　　十日之馬朕駕所行之程逺此馬不能到現有右¶
<pb:KR2c0010_WYG_032-13a>¶
　　衛無馬兵丁可給與騎歸馬上令各主書名拴記¶
　　伊等有現成官草料著彼自行肥秣如有軍務乗¶
　　之而往俟回時各將馬匹交還原主若有缺少倒¶
　　斃朕償之¶
　　　差官至伊竒里口收西路隨軍餘剰馬駝行兵¶
　　　部奏曰大將軍伯費揚古咨稱右翼四旗察哈¶
　　　爾所趕隨西路兵之馬駝除給京城右衛八旗¶
　　　兵丁給新滿洲侍衛給¶
<pb:KR2c0010_WYG_032-13b>¶
　欽差藍翎侍衛殷濟納等給駕砲車給䭾砲及砲藥¶
　　　砲子給運米留於喀爾喀部長額爾徳尼哈灘¶
　　　巴圖爾滾占道斃等項馬駝外現在正黄旗察¶
　　　哈爾餘剰馬四十四匹駱駝十頭鑲紅旗察哈¶
　　　爾餘剰馬六百二匹鑲藍旗察哈爾餘剰馬四¶
　　　十匹今天時已寒此項馬駝當如何安揷請定¶
　　　奪移文察哈爾總管遵行查前者宣化大同所¶
　　　餧駱駝一千一百二十九頭宣化所餧馬内七¶
<pb:KR2c0010_WYG_032-14a>¶
　　　千六百十匹山西官員捐助馬八百七十二匹¶
　　　俱隨西路兵行今大將軍伯費揚古既稱察哈¶
　　　爾等所趕馬駝内餘剰馬駝天時既寒請定奪¶
　　　如何安挿應行文右翼察哈爾總管將現存馬¶
　　　六百八十六匹駱駝十頭趕至殺虎口徐行餧¶
　　　養勿使勞苦撥(臣/)部及理藩院司官一員往殺¶
　　　虎口查明殘疾馬駝收領量此馬駝撥緑旗官¶
　　　兵趕至大同以馬一半駝十頭交侍郎多竒以¶
<pb:KR2c0010_WYG_032-14b>¶
　　　馬一半趕至宣化府交侍郎席密圖俱令敬愼¶
　　　飼養倘有取用再往調撥自殺虎口至宣化府¶
　　　照例沿途給空草一束其各處撥給倒缺馬駝¶
　　　之數大將軍造清册報部併行文大將軍伯費¶
　　　揚古侍郎多竒席密圖知之¶
上曰此項馬匹若遣官至殺虎口收領則迂逺二三百¶
　　里不等右翼察哈爾住居與伊竒爾口相近著兵¶
　　部理藩院各遣官一員至伊竒爾口收領餘如所¶
<pb:KR2c0010_WYG_032-15a>¶
　　議¶
　　　己酉¶
　加恩右衛官兵¶
　賜以衣銀食物坐馬¶
上遣諸皇子至右衛兵營中¶
　賜茶酒又差膳房章京莫洛渾撤¶
御膳賜官兵¶
　賜右衞䕶軍統領宗室費揚固短貂褂副都統黨愛¶
<pb:KR2c0010_WYG_032-15b>¶
　　　科爾對銀鼠褂¶
　賜右衛查出兵丁二千五百人銀七千五百兩及到¶
　　　殺虎口口糧¶
上以馬三百四十六匹給右衛兵乘坐¶
　諭議政諸臣曰此馬皆官馬亦有朕所御内廐馬聞¶
　　右衛兵無馬步行故給與乗坐可將此馬攤給無¶
　　馬之人乗坐負裝到右衛既到右衛後兵丁各自¶
　　有草料使之肥秣此馬倘有軍務使乘之而往若¶
<pb:KR2c0010_WYG_032-16a>¶
　　無軍務至肥時解京此皆官馬一匹亦不可費其¶
　　右衛兵丁所借官庫銀雖已蠲免若該管官員催¶
　　促兵丁置馬又必借官庫銀以置之則兵丁難以¶
　　謀生著暫停兵丁置馬令彼徐徐措處此所乘馬¶
　　或解大同餧養或留右衛餧養聽從其便著兵部¶
　　即行文右衛䕶軍統領知之¶
　　　　(臣/)謹按昔之投醪挾纊為將者能與士卒同¶
　　　　其甘苦猶且傳為盛事至於東山杕杜之詩¶
<pb:KR2c0010_WYG_032-16b>¶
　　　　勞軍士之旋歸先儒謂上下之情意交孚雖¶
　　　　家人父子之相與無以過此然於䘏其死亡¶
　　　　而起其傷痍者無述焉¶
皇上仁同覆載念行間効命之人或身殞疆塲或親罹¶
　　　　鋒鏑不惜數十萬府庫之財而大賚普於存¶
　　　　殁又慮其徒行不能購馬給以天閑之乗於¶
　　　　其將至¶
　賜以牛羊且¶
<pb:KR2c0010_WYG_032-17a>¶
　命尚食止進一餐自¶
　　皇子以下俱減饍以食將士其至也¶
親臨燕勞下逮厮養無不䝉恩眞所謂悦以使民民忘¶
　　　　其死者使作為雅歌以歌詠¶
聖朝勤歸勞還之盛事萬世猶為感動而况三軍之士¶
　　　　哉¶
　　　發¶
　勅招撫厄魯特台吉阿拉卜灘丹津鄂木布先是¶
<pb:KR2c0010_WYG_032-17b>¶
　　　厄魯特羅卜臧班珠爾叩¶
　閽請曰(臣/)原係阿拉卜灘之人正黄旗察哈爾阿木¶
　　　呼朗佐領下撥什庫克什圖擄(臣/)等來給與西¶
　　　勒圖庫圖克圖臣乃喇嘛並未有効力¶
皇上之處(臣/)有七十嵗老母又在杜噶爾阿拉卜灘處¶
　　　請¶
皇上差人同(臣/)往招杜噶爾阿拉卜灘如不能招杜噶¶
　　　爾阿拉卜灘亦招其下人而來¶
<pb:KR2c0010_WYG_032-18a>¶
上以交議政諸臣且¶
　諭内大臣明珠曰今命諸臣議差人招撫羅卜臧杜¶
　　噶爾阿喇卜灘但杜噶爾阿喇卜灘另在一處亦¶
　　當撥親王策旺札卜昆都倫博碩克圖滾布黙爾¶
　　根濟農王顧禄什希之人遣往招撫著諸臣一併¶
　　議之至是㑹議奏曰當遣羅卜臧班珠爾往招杜¶
　　　噶爾阿喇卜灘來降再令和碩親王策旺札卜¶
　　　長史馬尼圖多羅郡王昆都倫博碩克圖滾布¶
<pb:KR2c0010_WYG_032-18b>¶
　　　之烏勒木濟多羅郡王黙爾根濟農顧禄什希¶
　　　之阿玉西備辦遣行撥理藩院撥什庫一名送¶
　　　往大將軍伯費揚古處視與噶爾丹無渉平安¶
　　　地方遣使前去¶
上曰筆帖式黑色當處斬即差黑色効力於是㸃出筆¶
　　　帖式黑色長史馬尼圖等賫送¶
　勅書招撫厄魯特阿喇卜灘丹津鄂木布¶
　勅曰¶
<pb:KR2c0010_WYG_032-19a>¶
皇帝勅諭台吉阿喇卜灘丹津鄂木布朕統御天下撫¶
　　恤黎元務使人人各得其所先是爾厄魯特與喀¶
　　爾喀互相讐怨朕欲爾等和好已頒勅諭喀爾喀¶
　　厄魯特俱違朕諭自起戰爭喀爾喀既敗來歸朕¶
　　為天下元后不忍坐視其滅亡於是納之注其名¶
　　籍酌量封為王貝勒貝子公扎薩克與以厚禄咸¶
　　致富貴俾各得所噶爾丹博碩克圖汗乃不願朕¶
　　拯救天下生靈借喀爾喀為兵端闌入烏闌布通¶
<pb:KR2c0010_WYG_032-19b>¶
　　之地既被我兵所敗雖詭誓遁逃朕猶數遣使頒¶
　　諭令其會兵以定喀爾喀之事噶爾丹博碩克圖¶
　　汗違背誓言掠納木扎爾陀音越克魯倫而前朕¶
　　親統大軍欲與觀兵特遣使直告噶爾丹博碩克¶
　　圖汗狐疑不信奪朕使馬不與一見及朕親至克¶
　　魯倫即望風敗遁遇朕西路官兵彼先逆戰遂至¶
　　大敗子女牲畜盡被俘獲丹巴哈什哈等先來抒¶
　　誠後沙克朱牧等接踵歸附俱給以官職令其貴¶
<pb:KR2c0010_WYG_032-20a>¶
　　顯足其衣食使之富有固已各得其所其來降之¶
　　衆内有子女被我兵所俘者皆行察出令其父子¶
　　兄弟夫婦完聚今朕又親統六師各路皆已調兵¶
　　阻截噶爾丹博碩克圖汗倘不來降必窮之於其¶
　　所往爾阿喇卜灘丹津鄂木布前雖附噶爾丹然¶
　　皆非倡亂之人今歸降之人皆云爾等與噶爾丹¶
　　分析各居朕嘉爾猶知天道能自振㧞憐爾之馬¶
　　畜等物被擄衣食已絶特遣和碩扎薩克圖親王¶
<pb:KR2c0010_WYG_032-20b>¶
　　之長史馬尼圖多羅郡王昆都倫博碩克圖之烏¶
　　勒木濟多羅郡王墨爾根濟農之阿玉西又爾屬¶
　　下之喇嘛羅卜臧班珠兒亦願招安爾等今同持¶
　　諭前往其札薩克圖汗之子先經離散朕已收留¶
　　覔爾岳母令與相㑹封為親王食以厚禄頻加撫¶
　　恤頃又賜以牛馬羊羣擇地令其游牧使之得安¶
　　生業享有富貴此顯然之明騐也勅書一到著即¶
　　率爾部落來降前此依附噶爾丹博碩克圖汗之¶
<pb:KR2c0010_WYG_032-21a>¶
　　咎朕概不介意必待爾以富貴顯榮爾之部落亦¶
　　使各得生業妻子完聚從容度日丹巴哈什哈等¶
　　朕尚憐恤使之富貴况爾等乎若爾尚有疑懼今¶
　　春䇿旺拉卜灘之使來時稱爾與䇿旺拉卜灘甚¶
　　善皇上若滅噶爾丹請勿討阿喇卜灘令其與我¶
　　㑹合等語且策旺拉卜灘屢遣使納貢敬愼有加¶
　　故朕亦深加憐惜爾若同丹津鄂木布往附䇿旺¶
　　拉卜灘處朕亦不窮詰爾其優禮朕使明白回奏¶
<pb:KR2c0010_WYG_032-21b>¶
　　倘於此二者不審一自處徼倖於厄黑阿拉爾空¶
　　屋賴齊斯希等峻險之處棲身茍免朕斷不姑容¶
　　必㑹同䇿旺拉卜灘根敦帶青貝勒等尅期進討¶
　　爾其早作良圖特諭¶
　　　庚戌¶
駕至麗蘇¶
　諭兵丁以牧養馬畜之法¶
上諭内大臣曰朕日行二三十里牧放之馬何用早取¶
<pb:KR2c0010_WYG_032-22a>¶
　　此正嚙草之時嗣後當緩取至黄河水深飲馬勿¶
　　拌其足墜則難出著通行曉諭又以出行事¶
　諭皇太子¶
上諭皇太子曰朕二十二日仍駐蹕歸化城往觀北山¶
　　麓之二廟二十三日駐蹕集衆射且手搏二十四¶
　　日自歸化城起行駐蹕於三十三里外渾津村之¶
　　南歸化城老少依戀繾綣揮淚道左二十五日駐¶
　　蹕是日右衛兵二千五百俱到朕躬迎勞大備牛¶
<pb:KR2c0010_WYG_032-22b>¶
　　羊飯餌親饗之諸軍士歡聲動地朕閒居歸化城¶
　　各處獻俘甚多皆給價收納有各種工藝笳歌彈¶
　　筝者俱有之内有一吹笳老人年六十五嵗笳吹¶
　　甚精殊滑稽能言初見時朕給之衣冠賜食及茶¶
　　酒彼謝恩畢攘袂㸃首瞪視良久指朕曰所謂大¶
　　丈夫者汝耶胆氣如此英勇如此滅我名邦以敵¶
　　國之臣而臣之以敵國之歌者而使歌之如此國¶
　　富兵强乃不事驕侈但利濟羣生安集離散惟務¶
<pb:KR2c0010_WYG_032-23a>¶
　　　積福而今已矣諸國實無與敵俱為臣僕理所必¶
　　　然耳於是叩頭而坐彼初指朕而言衆亦以為醉¶
　　　及聽至末句莫不稱其人雖鄙而言亦有合於理¶
　　　云一彈筝者名齊倫其技甚精二十六日駐蹕達¶
　　　爾漢拜上出歸化城向西南行地平壙新設御庄¶
　　　正當此路田多耕之不盡諸塞之外未見有如此¶
　　　地之平壙者且草美水佳朕行如許路不聞有一¶
　　　病者阿米達桑格周卜世明珠軰諸老臣皆顔色¶
<pb:KR2c0010_WYG_032-23b>¶
　　　加豐可將此項事謄出奏聞¶
皇太后并令宫中知之¶
　　　　辛亥¶
　上駐蹕湖灘河朔¶
　　指授牧馬之法¶
　上諭䕶軍統領曰放馬時當放於來路東方飲則飲於¶
　　　池不可飲於黄河其草或用以炊爨營之四圍帳¶
　　　之附近草皆刈去是日¶
<pb:KR2c0010_WYG_032-24a>¶
上觀黄河¶
　回行宫¶
　　　壬子¶
　　　員外郎鐵圖等問明翁金交戰事還復¶
　命先是¶
上諭遣官一員偕叅將張文華往寜夏祖良璧處將彼¶
　　如何交戰之事來奏𣲖出員外鐵圖鐵圖等請¶
　訓㫖¶
<pb:KR2c0010_WYG_032-24b>¶
上諭曰汝等前往可問祖良璧云廵撫舒恕副都統西¶
　　爾哈達按察司囊吉里爾等俱係運西路米者舒¶
　　恕等歸去如何付汝在翁金守糧汝又久住如何¶
　　不報將軍九月初六日爾等起行厄魯特伏於山¶
　　谷爾等半度出於伏中來犯我師叅將張憲載守¶
　　備張林等奮勇撃敗敵人據厄魯特降人言厄魯¶
　　特有千許人砲無藥鎗無鐵云爾等之戰厄魯特¶
　　執何兵器穿何衣服爾等非戰卒乃守糧之兵耳¶
<pb:KR2c0010_WYG_032-25a>¶
　　撃敗厄魯特殊為可憐將叙爾功其將此問明祖¶
　　良璧如已往西安祖良璧帶去之兵俱係寜夏官¶
　　兵爾等可問伊等聞翁金有米朕即差一筆帖式¶
　　馳報此筆帖式庸劣幾悞乃事朕今欲斬此筆帖¶
　　式又爾等前去可慰問總督呉赫總兵官王化行¶
　　如請朕安云朕躬安容顔亦好朕來至歸化城者¶
　　一則廵閲地方且近厄魯特降人朕將相機調度¶
　　厄魯特於土喇地方為我軍所敗廬帳衣食俱盡¶
<pb:KR2c0010_WYG_032-25b>¶
　　况四面俱讐敵斷不能踰今冬沿邊有來降者爾¶
　　等受之解京總督呉赫如已歸爾等移文知之又¶
　　趙良棟在寜夏爾等可慰問病已愈否併將朕至¶
　　歸化城之故告之至是鐵圖等還奏曰(臣/)等十月¶
　　　二十一日到寜夏問總兵官王化行言總督呉¶
　　　赫九月二十九日已起行矣祖良璧十月初四¶
　　　日已起行是以謹將¶
　諭㫖移文總督呉赫外問之守備張林把總呉進等¶
<pb:KR2c0010_WYG_032-26a>¶
　　　言我等在翁金有滿洲漢軍緑旗兵共一千奉¶
　　　將軍孫思克令曰爾等可在翁金守米以俟大¶
　　　兵回師之用直至八月十四日不聞大兵歸來¶
　　　副都統祖良璧叅將張憲載因扣算米糧僅可¶
　　　至十月二十七八大兵雖歸無米可給是以備¶
　　　文開具翁金之兵或留或撤原由於八月十六¶
　　　日差正紅旗散騎校劉秉智送至寜夏直至九¶
　　　月初一日又無聲息乃計此米僅可足我兵歸¶
<pb:KR2c0010_WYG_032-26b>¶
　　　來之用公同商議領兵而回於九月初六日起¶
　　　行起行之時滿洲漢軍緑旗兵前鋒在前輜重¶
　　　居中祖良璧率兵䕶後自翁金向西南行不數¶
　　　里前鋒僕從一人䭾米驢上前行有厄魯特八¶
　　　人出傷僕人奪米而去我前鋒驅至二十里山¶
　　　谷中所伏厄魯特率兵突出冲截輜重於是前¶
　　　鋒軍回就大軍此一戰也厄魯特有戰卒五六¶
　　　百其障後而立者千餘賊繞我軍尾後團團圍¶
<pb:KR2c0010_WYG_032-27a>¶
　　　住副都統祖良璧率兵從東方殺出背河而陣¶
　　　排列子母砲鳥鎗以戰厄魯特不能敵而奔厄¶
　　　魯特雖有鳥鎗而藥少發來無力鎗無刃削尖¶
　　　塗油火炙為之所以不堪馬亦羸瘦且遇¶
　王師一戰大敗其膽已破不能復抗我軍隨即奔潰¶
　　　陣上雖奪去些須物件俱追往取還因賊逃入¶
　　　山我軍乃退為此奏¶
　聞¶
<pb:KR2c0010_WYG_032-27b>¶
上命語大學士知之¶
　　使䝉古巴特馬兄弟完聚理藩院奏曰副都統根¶
　　　格咨言䝉古巴特馬訴稱我乃巴爾虎洪郭爾¶
　　　帶青屬下人鑲紅旗巴爾虎佐領鄂欽乃我親¶
　　　伯之子我前自噶爾丹軍中逃出各處糊口延¶
　　　至此地乞使我與我兄鄂欽完聚問之鄂欽云¶
　　　巴特馬實係我親叔之子乞准與我完聚應許¶
　　　巴特馬與其兄鄂欽完聚與否伏祈定奪等語¶
<pb:KR2c0010_WYG_032-28a>¶
　　　巴特馬係鄂欽親叔之子是眞應准伊等完聚¶
上從之¶
　　　癸丑¶
　　宥山陜緑旗兵擅歸罪¶
上諭内大臣曰今春出征山陜兩省緑旗兵米糧不敷¶
　　迤邐在後結隊而回不得比之於私逃之例彼既¶
　　乏糧且去將軍逺各覔歸本營若議其罪殊為寃¶
　　苦著從寛免察議現在拿禁者俱釋之通行曉諭¶
<pb:KR2c0010_WYG_032-28b>¶
　　盡免西路官兵賠償馬匹行兵部奏曰西路出征¶
　　　八旗夸蘭大羅密等呈稱前大將軍伯費揚古¶
　　　隨行太原捐助給兵之馬宣大餧養之官馬内¶
　　　共一千五百七十八匹其中陣上倒斃一百八¶
　　　十二匹病死一千二百三十四匹留於坐塘筆¶
　　　帖式噶爾圖察哈爾叅領阿木呼朗等三十九¶
　　　匹現存馬一百二十三匹等語查得陣上倒斃¶
　　　一百八十二匹不議外現存一百二十三匹應¶
<pb:KR2c0010_WYG_032-29a>¶
　　　　入各旗拴餧額中使之拴餧其乏留驛中交與¶
　　　　䝉古之三十九匹應赴各處查明解來分給八¶
　　　　旗拴餧其病死一千二百三十四匹俱不小心¶
　　　　牧放玩怠之故著俱照數賠償亦入各旗於拴¶
　　　　餧額中使之拴餧¶
　上曰西路出征兵丁勞苦殊甚是以屢加恩賞此瘉斃¶
　　　馬缺免其賠償餘如所議¶
　¶
<pb:KR2c0010_WYG_032-29b>¶
　¶
　¶
　¶
　¶
　¶
　¶
　¶
聖祖仁皇帝親征平定朔漠方略卷三十二¶
